<table class="container">
    <tr>
        <td>
            <h1>Metoda Spławikowa</h1>
            <img src="img/splawik.jpg" style="float: center; width: 50%"/>
            <div class="content">
                <p>
                Łowienie ryb na spławik jest jedną z najstarszych technik wędkarskich.Jeśli jesteś początkującym wędkarzem lub dopiero chciałbyś stawiać swoje pierwsze wędkarskie kroki, to postaw na łowienie na spławik! Takie rozwiązanie będzie niosło za sobą wiele korzyści. Zaczynający przygodę wędkarz nie będzie zmuszony już na starcie inwestować dużych nakładów finansowych w sprzęt.
                </p>
                <p>
                Oczywiście kluczową rolę w zestawie spławikowym odgrywa spławik, którego głównym zadaniem jest sygnalizowanie brania ryby. Może być wykonany z różnego rodzaju materiałów, ale najczęściej spotkasz spławiki wykonane z balsy lub tworzywa sztucznego, dzięki czemu z łatwością unoszą się one na wodzie. Spławiki mogą mieć różny kształt – od smukłych po nieco bardziej owalne. Zbudowane są z korpusu (na którym znajdziesz informacje o ich gramaturze), antenki (części, która zawsze będzie wystawać ponad powierzchnię wody), a także kilu (podłużnej części pod korpusem). Ostatni z wymienionych to swego rodzaju przedłużenie spławika, a jednocześnie jego stabilizator.
                </p>
                <p>
                Spławiki to bardzo szeroki segment rynku wędkarskiego. Dzięki nim będziesz miał możliwość utrzymania przynęty na konkretnej głębokości. Umożliwią podanie przynęty na dnie, w toni lub bliżej powierzchni wody. Można wyróżnić dwie grupy spławików – montowane na żyłce na stałe lub przelotowo. Pamiętaj, że warunki, jakie zastaniesz na łowisku, wymuszają na Tobie stosowanie spławików o różnych kształtach. Do łowienia na wodach stojących wybierzesz zazwyczaj spławik o smukłym kształcie. Jeśli łowisko nie jest głębokie, to wystarczy zamontować go na stałe. Jeśli jednak łowisz w głębszej wodzie, wówczas lepiej postawić na montaż przelotowy. Smukłe spławiki sprawdzą się przy połowach praktycznie każdego gatunku ryby: od płoci po leszcze, karasie, liny, a nawet karpie. Jeśli decydujesz się na łowienie w rzece, to pamiętaj, aby zastosować spławik o nieco większym korpusie. Z kolei w przypadku łowienia w rzekach o dużym uciągu korpus powinien być kulisty.
                </p>
                <div class="img_content" style="height: 550px; max-height: 550px;">
                    <p>
                    <img src="img/splawiki.jpg" style="float: right; width: 50%; padding-left: 10px;"/>
                    A: 1 -mniejsze typy, odpowiednie do połowów w wodach stojących<br>
                    2 – mniejsze typy do połowu w wodach płynących<br>
                    3 – większe typy do połowu w wodach stojących<br>
                    4 – większe typy do połowu w wodach płynących<br>
                    5 – typy spławików odpowiednie do połowów na większe odległości<br>
                    6 – spławik do połowu żywcówką<br>
                    B. Klasyczny spławik szczupakowy bardzo ogranicza ruch żywca, natomiast żywiec założony na zestaw ze smukłym spławikiem „pracuje” na większej
                    </p>
                </div>
                <h3>Jaki sprzęt na spławik?</h3>
                <div class="img_content" style="height: 300px">
                    <img src="img/bat.jpg" style="float: left; width: 30%; padding-right: 10px;"/>
                    <p>
                    Klasyczny zestaw spławikowy składa się z wędziska, kołowrotka z nawiniętą żyłką główną, spławika, obciążenia i przyponu z haczykiem. Zacznij od wyboru wędziska. Są dwa rodzaje wędzisk spławikowych – te, które posiadają przelotki i możliwość zamontowania kołowrotka, oraz modele bez przelotek. W pierwszym przypadku są to klasyczne spławikówki oraz modele do łowienia odległościowego lub metodą bolońską.
                    </p>
                    <p>
                    Wędki spławikowe bez przelotek to baty lub tyczki. Szczególnie te drugie mają imponującą długość, dochodzącą nawet do 16 metrów. Są one stosowane w wędkarstwie spławikowym wyczynowym, głównie w czasie rozgrywania zawodów. Zacznij jednak od wersji klasycznej – kija teleskopowego o długości około 4,5–5 metrów. Wybierając odpowiedni model wędziska, zwróć uwagę na to, aby nie był on zbyt ciężki. Będzie Ci w ten sposób łatwiej opanować naukę zarzucania zestawu, zacinania ryby czy też jej holu.
                    </p>
                </div>
                    <h4>Wędki i zestawy spławikowe</h4>
                    <div class="img_content">
                    <img src="img/splawik2.jpg" style="float: right; padding-left: 10px; width: 50%"/>
                    <p>
                    Jeśli więc w swoim wędkarskim arsenale posiadasz lekkie wędki spławikowe, to kołowrotek również powinien być lżejszy. Stosuj raczej niewielkie kołowrotki z płytką szpulą. Zwróć także uwagę na hamulec. Musi on pracować płynnie. Ustaw go w taki sposób, aby w momencie brania większej ryby, mogła ona swobodnie wysunąć żyłkę ze szpuli. W przeciwnym razie możesz stracić zestaw.
                    </p>
                    <p>
                    Kolejnym elementem zestawu jest żyłka. Na początku Twojej przygody z wędkarstwem możesz postawić na uniwersalny model nawet o nieco większej średnicy. W miarę jak Twoje umiejętności będą rosły, możesz korygować jej grubość. Oczywiście dobór żyłki jest uzależniony od wielu aspektów, m.in. warunków na łowisku czy wielkości ryb, na jakie się nastawiasz.
                    </p>
                    <p>
                    Ważną częścią zestawu jest haczyk. Musi być ostry, aby mógł swobodnie wbić się w pyszczek ryby. Na rynku spotkasz różne modele, różniące się nie tylko wielkością i kształtem ale też kolorem. Możesz wybierać także spośród haczyków dedykowanych konkretnym gatunkom ryb lub przynętom, które będziesz na nie zakładał.
                    </p>
                    <p>
                    Jak widzisz, sprzęt do wędkarstwa spławikowego nie jest zbyt skomplikowany. Oczywiście istotna jest praktyka, dlatego aby skutecznie łowić ryby na spławik, musisz często bywać nad wodą.
                    </p>
                </div>
            </div>
        </td>
    </tr>
</table>
